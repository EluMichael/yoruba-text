Sáàmù 11.  Ìgbẹ́kẹ̀lé mí wà nínú  Olúwa . Báwo ní ẹ̀yin o ṣe sọ fún ọkàn mi pé: “Fò gẹ́gẹ́ bi ẹyẹ lọ si orí òkè Rẹ.   Wò ó nítorí náà, ènìyàn búburú fa ọfà Rẹ̀; wọn ti ọfà wọn sí ojú okùn láti tafà níbi òjìjì sí àyà ẹni ìdúró ṣinṣin.   Nígbà tí ìpìlẹ̀ ba bàjẹ́ kí ni olódodo yóò ṣe?”     Olúwa  ń bẹ nínú tẹ́ḿpìlì mímọ́ Rẹ̀;   Olúwa  ń bẹ lórí ìtẹ́ Rẹ̀ ní ọ̀run. Ó ń wo àwọn ọmọ ènìyàn; ojú Rẹ̀ ń yẹ̀ wọ́n wò.     Olúwa  ń yẹ olódodo wò, ṣùgbọ́n ènìyàn búburú àti àwọn tí o fẹ ìwà ipá ni ọkàn Rẹ̀ kórìíra.   Sí orí àwọn ènìyàn búburú ni yóò rọ̀jò ẹ̀yín iná àti ìmí ọjọ́ tí ń jó; àti ìjì gbígbóná ní yóò jẹ ìpín wọn.   Nítorí olódodo ní  Olúwa , o fẹ́ràn òdodo; ẹni ìdúróṣinṣin yóò sì rí i. 