Sáàmù 6.    Olúwa , Má ṣe bá mi wí nínú ìbínú Rẹ kí ìwọ má ṣe nà mí nínú gbígbóná ìrunú Rẹ   Ṣàánú fún mi,  Olúwa , nítorí èmi ń ku lọ;   Olúwa , wò mí sán, nítorí egungun mi wà nínú ìnira.   Ọkàn mi wà nínú ìrora. Yóò ti pẹ́ tó,  Olúwa , yóò ti pẹ́ tó?   Yípadà,  Olúwa , kí ó sì gbà mí; gbà mí là nípa ìfẹ́ Rẹ tí kì í ṣákìí.   Ẹnikẹ́ni kò sì rántí Rẹ nígbà tí ó bá kú. Ta ni yóò yìn ọ́ láti inú iṣà òkú?   Agara ìkérora mi da mi tán; gbogbo òru ni mo wẹ ibùsùn mi pẹ̀lú ẹkún mo sì fi omi rin ibùsùn mi pẹ̀lú omijé.   Ojú mi di aláìlera pẹ̀lú ìbànújẹ́; wọ́n kùnà nítorí gbogbo ọ̀tá mi.     Kúrò lọ́dọ̀ mi, gbogbo ẹ̀yin tí ń ṣe iṣẹ́ ibi, nítorí  Olúwa  ti gbọ́ igbe mi.     Olúwa  ti gbọ́ ẹkún mi fún àánú;   Olúwa  ti gba àdúrà mi.   Gbogbo àwọn ọ̀tá mi lójú yóò tì, wọn yóò sì dààmú; wọn yóò sì yípadà nínú ìtìjú àìròtẹ́lẹ̀. 