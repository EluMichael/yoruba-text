Sáàmù 113.  Ẹ máa yin  Olúwa , yìn ín ẹ̀yin ìránṣẹ́  Olúwa , ẹ yin orúkọ  Olúwa .   Fi ìbùkún fún orúkọ  Olúwa  láti ìsinsin yìí lọ àti títí láéláé.   Láti ìlà òòrun títí dé ìwọ Rẹ̀ orúkọ  Olúwa  ni kí á máa yìn.     Olúwa  ga lórí gbogbo ayé, àti ògo Rẹ̀ lórí àwọn ọ̀run.   Ta ló dàbí  Olúwa  Ọlọ́run wa, tí ó gbé ní ibi gíga.   Tí ó Rẹ ara Rẹ̀ sílẹ̀ láti wò òun tí ó ń bẹ lọ́run, àti nínú ayé!   Ó gbé òtòsì dìde láti inú erùpẹ̀, àti pé ó gbé aláìní sókè láti inú ààtàn wá.   Kí ó le mú-un jókòó pẹ̀lú àwọn ọmọ aládé àní pẹ̀lú àwọn ọmọ aládé àwọn ènìyàn Rẹ̀.   Ó mú àgàn obìnrin gbé inú ilé, àti láti jẹ́ aláyọ̀ ìyá fún àwọn ọmọ Rẹ̀. Ẹ yin  Olúwa . 