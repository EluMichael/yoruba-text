Sáàmù 24.    Ti  Olúwa  ni ilẹ̀, àti ẹ̀kún Rẹ̀, ayé àti àwọn tí ó tẹ̀dó sínú Rẹ̀;   Nítorí ó fi ìpìlẹ̀ Rẹ̀ lélẹ̀ lórí òkun ó sì gbée kalẹ̀ lórí àwọn ìṣàn omi.   Ta ni yóò gun òrí òkè  Olúwa  lọ? Ta ni yóò dúró ní ibi mímọ́ Rẹ̀?     Ẹni tí ó ní ọwọ́ mímọ́ àti àyà funfun, ẹni tí kò gbé ọkàn Rẹ̀ sókè sí asán tí kò sì búra èké.   Òun ni yóò rí ìbùkún gbà láti ọ̀dọ̀  Olúwa , àti òdodo lọ́wọ́ Ọlọ́run ìgbàlà Rẹ̀.   Èyí ni ìran àwọn tí ń ṣe àfẹ́rí Rẹ̀, tí ń ṣe àfẹ́rí Rẹ̀, Ọlọ́run Jákọ́bù.  Sela   Ẹ gbé orí yín sókè, Áà! Ẹ̀yin ọ̀nà; Kí á sì gbe yín sókè, áà! Ẹyin ilẹ̀kùn ayérayé! Kí ọba ògo le è wọlé.   Ta ni ọba ògo náà?   Olúwa  tí ó lágbára tí ó sì le,   Olúwa  gan-an, tí o lágbára ní ogun.   Gbé orí yín sókè, áà! Ẹ̀yin ọ̀nà; Kí a sì gbé yín sókè, ẹ̀yin ìlẹ̀kùn ayérayé, Kí ọba ògo le è wọlé wá.   Ta ni ọba ogo náà?   Olúwa  àwọn ọmọ ogun Òun ni ọba ògo náà.  Sela 