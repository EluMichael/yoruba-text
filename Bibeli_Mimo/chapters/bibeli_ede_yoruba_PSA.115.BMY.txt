Sáàmù 115.  Kí ṣe fún wa,  Olúwa  kì ṣe fún wá, ṣùgbọ́n fún orúkọ Rẹ̀ ní a fi ògo fún, fún àánú àti òtítọ́ Rẹ.   Torí kí ní àwọn aláìkọlà yóò ṣe sọ pé, níbo ni Ọlọ́run wa wà.   Ṣùgbọ́n Ọlọ́run wa wà lọ́run: tí ó ń ṣe èyí tí ó wù ú.     Òrìṣà fàdákà àti wúrà, iṣẹ́ ọwọ́ ènìyàn   Wọn ní ẹnu, ṣùgbọ́n wọn kò lè sọ̀rọ̀, wọn ní ojú, ṣùgbọ́n wọn kò fi ríran.   Wọ́n ní etí, ṣùgbọ́n wọn kò gbọ́ràn: wọ́n ní imú, ṣùgbọ́n wọ́n kò fi gbóòórùn   Wọ́n ní ọwọ́, ṣùgbọ́n wọn kò lò ó, wọ́n ní ẹṣẹ̀, ṣùgbọ́n wọn kò rìn; bẹ́ẹ̀ ni wọ́n kò sọ̀rọ̀ nínú òfin wọn.   Àwọn tí ń ṣe wọ́n dàbí wọn; gẹ́gẹ́ bẹ ni olúkúlùkù ẹni tí ó gbẹ́kẹ̀ Rẹ̀ lé wọn.   Ìwọ Ísírẹ́lì gbẹ́kẹ̀lé  Olúwa : òun ni ìrànwọ́ àti ààbò wọn   Ẹ yin ilé Árónì, gbẹ́kẹ̀lé  Olúwa : oun ní ìrànwọ́ àti ààbò wọn   Ẹ̀ yin tí ó bẹ̀rù  Olúwa , gbẹ́kẹ̀lé  Olúwa : oun ní ìrànwọ́ àti ààbò wọn.     Olúwa  tí ń ṣe ìrántí wa; yóò bùkún ilé Ísírẹ́lì; yóò bùkún ilé Árónì.     Ìbùkún ni fún àwọn tí ó bẹ̀rù  Olúwa , àti kékeré àti ńlá.     Olúwa  yóò mú ọ pọ̀ síi síwájú àti síwájú, ìwọ àti àwọn ọmọ Rẹ̀.   Ẹ fi ìbùkún fún  Olúwa ẹni tí ó dá ọ̀run òun ayé.   Ọ̀run àní ọ̀run ni ti,  Olúwa : ṣùgbọ́n ayé lo fi fún ọmọ ènìyàn.   Òkú kò le yìn  Olúwa , tàbí ẹni tí o ti lọ sí ìṣàlẹ̀ ìdákẹ́jẹ́.   Ṣùgbọ́n àwa o fi ìbùkún fún  Olúwa láti ìsinsìn yí lọ àti títí láéláé. Ẹ yin  Olúwa . 