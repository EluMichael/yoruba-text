Sáàmù 122.  Inú mi dùn nígbà tí wọ́n wí fún mi pé Ẹ jẹ́ kí a lọ sílé  Olúwa .   Ẹsẹ̀ wa yóò dúró ní ẹnu ibodè Rẹ, ìwọ Jérúsálẹ́mù.   Jérúsálẹ́mù, ìwọ tí a kọ́ bí ìlú tí o fi ara mọ́ra pọ̀ ṣọ̀kan   Níbi tí àwọn ẹ̀yà máa ń gòkè lọ, àwọn ẹ̀yà  Olúwa , ẹ̀rí fún Ísírẹ́lì, láti máa dúpẹ́ fún orúkọ  Olúwa .   Nítorí ibẹ̀ ni a gbé ìtẹ́ ìdájọ́ kalẹ̀, àwọn ìtẹ́ ilé Dáfídì.   Gbàdúrà fún àlàáfíà Jérúsálẹ́mù; àwọn tí o fẹ́ ọ yóò ṣe rere.   Kí àlàáfíà kí ó wà nínú odi Rẹ̀, àti ire nínú ààfin Rẹ̀.   Nítorí àwọn ọkùnrin àti àwọn ẹgbẹ́ mi èmi yóò wí nísinsìyí pé, kí àlàáfíà kí ó wà nínú Rẹ̀;   Nítorí ilé  Olúwa  Ọlọ́run wa, èmi yóò máa wá ire Rẹ̀. 