Sáàmù 48.  Ẹni ńlá ní  Olúwa , tí o sì yẹ láti máa yìn ní ìlú Ọlọ́run wa, lórí òkè mímọ́ Rẹ̀     Ó dára nínú ipò ìtẹ́ Rẹ̀ ayọ̀ gbogbo ayé òkè Síónì, ní ìhà àríwá ní ìlú ọba ńlá.   Ọlọ́run wà nínú ààbò ààfin Rẹ̀; ó fi ara Rẹ̀ hàn láti jẹ́ odi alágbára.   Nígbà tí àwọn ọba kógun jọ pọ̀ wọ́n jùmọ̀ ń kọjá lọ   Wọn ríi bẹ́ẹ̀ ni ẹnu sì yà wọ́n a yọ wọ́n lẹ́nu, wọ́n yára lọ   Ẹ̀rù sì bà wọ́n níbẹ̀ ìrora gẹ́gẹ́ bí obìnrin tí ó wà nínú ìrọbí   Ìwọ bà wọ́n jẹ́ gẹ́gẹ́ bí ọkọ̀ orí omi Táṣíṣì wọ́n fọ́nká láti ọwọ́ ìjì ìlà oorùn.   Gẹ́gẹ́ bí a ṣe gbọ́ Bẹ́ẹ̀ ni àwa rí, Ní ìnú  Olúwa  àwọn ọmọ ogun Ní ìlú Ọlọ́run wa Ọlọ́run jẹ́ kí ó wà ní abẹ́ ààbò títí láéláé.  Sela   Láàrin tẹ́ḿpìlì Rẹ, Ọlọ́run àwa ti ń sọ ti ìṣeun ìfẹ́ Rẹ   Gẹ́gẹ́ bí orúkọ Rẹ Ọlọ́run ìyìn Rẹ̀ dé òpin ayé ọwọ́ ọ̀tún Rẹ kún fún òdodo   Jẹ́ kí òkè Síónì kí ó yọ̀ kí inú àwọn ọmọbìnrin Júdà kí ó dùn nítorí ìdájọ́ Rẹ̀.   Rìn Síónì kiri lọ yíká Rẹ̀, ka ilé ìsọ́ Rẹ̀   Kíyèsí odi Rẹ̀ kíyèsí àwọn ààfin Rẹ̀ kí ẹ̀yin lè máa wí fún ìran tí ń bọ̀   Nítorí Ọlọ́run yìí Ọlọ́run wà ní títí ayé Òun ni yóò ṣe amọ̀nà wa títí dè òpin ayé. 