Sáàmù 66.  Ẹ hó ìhó ayọ̀ sí Ọlọ́run, gbogbo ayé!   Ẹ kọrin ọ̀lá orúkọ Rẹ̀; Ẹ fún un ní ìyìn, ògo,   Ẹ wí fún Ọlọ́run “pé, ìwọ ti ní ẹ̀rù tó nínú iṣẹ́ Rẹ̀! Nípa ọ̀pọ̀ agbára Rẹ ni àwọn ọ̀tá Rẹ yóò fi sìn ọ́.   Gbogbo ayé ń wólẹ̀ fún ọ; wọn ń kọrin ìyìn sí ọ, wọ́n ń kọrin ìyìn sí orúkọ Rẹ.”  Sela   Ẹ wá wo ohun tí Ọlọ́run ṣe, Iṣẹ́ Rẹ̀ ti ní ẹ̀rù tó sí àwọn ọmọ ènìyàn!   O yí òkun padà sí ilẹ̀ gbígbẹ, wọ́n fi ẹsẹ̀ rìn inú omi kọjá, níbẹ̀ ni àwa yọ̀ nínú Rẹ.   O ń jọba títí láé nípa agbára Rẹ̀, ojú Rẹ̀ ń wò orílẹ̀ èdè kí àwọn ọlọ̀tẹ̀ má ṣe gbé ara wọn ga.  Sela   Ẹ yin Ọlọ́run wa, ẹ̀yin ènìyàn, jẹ́ kí a mú ni gbọ́ ohun ìyìn Rẹ̀;   O ti dá ààbò bo ẹ̀mí wa kò sì jẹ́ kí ẹsẹ̀ wa kí o yẹ̀   Nítorí ìwọ, Ọlọ́run, Dan wa wò; ìwọ dán wa bí a tí ń Dan fàdákà wo   Ìwọ mú wa wá sínú ẹ̀wọ̀n o sì di ẹ̀rù lé ẹ̀yìn wa   Ìwọ mú àwọn ènìyàn gun wá ní orí àwa la iná àti omi kọjá ṣùgbọ́n ìwọ mú wa dé ibi ọ̀pọ̀.   Èmi ó wá sí tẹ́ḿpìlì Rẹ pẹ̀lú ọrẹ ẹbọ sísun kí n sì mú ẹ̀jẹ́ mi ṣẹ sí ọ   Ẹ̀jẹ́ ti ètè mi jẹ́, tí ẹnu mi sì sọ nígbà tí mo wà nínú ìsòro.   Èmi o sun ẹbọ ọlọ́ràá sí ọ àti ẹbọ ọ̀rá àgbò; èmi o rú akọ màlúù àti ewúrẹ́.  Sela   Ẹ wá gbọ́ gbogbo ẹ̀yin tí ó bẹ̀rù  Olúwa ; ẹ jẹ́ kí n sọ ohun tí ó ṣe fún mi.   Mo fi ẹnu mi kígbe sókè sí i: Ìyìn Rẹ̀ wà ní ẹnu mi.   Bí èmi bá gba ẹ̀ṣẹ̀ ní àyà mi,   Olúwa  kì yóò gbọ́ ohùn mi;   Ṣùgbọ́n Ọlọ́run gbọ́ nítòótọ́ o ti gbọ́ ohun mi nínú àdúrà.   Ìyìn ni fún Ọlọ́run ẹni tí kò kọ àdúrà mi tàbí mú ìfẹ́ Rẹ̀ kúrò lọ́dọ̀ mi! 