Sáàmù 126.  Nígbà tí  Olúwa  mú ìkòlọ Síónì padà, àwa dàbí ẹni tí o ń lá àlá.   Nígbà náà ni ẹnu wa kún fún ẹ̀rín, àti ahọ́n wa kọ orin; nígbà náà ni wọ́n wí nínú àwọn aláìkọlà pé,   Olúwa  ṣe ohun ńlá fún wọn.     Olúwa  ṣe ohun ńlá fún wa; nítorí náà àwa ń yọ̀.     Olúwa  mú ìkólọ wa padà, bí ìṣàn omi ní gúsù.   Àwọn tí ń fi omijé fún irúgbìn yóò fi ayọ̀ ka.   Ẹni tí ń fi ẹkún rìn lọ, tí ó sì gbé irúgbìn lọ́wọ́, lóòtọ́, yóò fi ayọ̀ padà wá, yóò sì ru ìtí Rẹ̀. 