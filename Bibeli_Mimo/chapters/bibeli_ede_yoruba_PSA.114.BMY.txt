Sáàmù 114.  Nígbà tí Ísírẹ́lì jáde ní Éjíbítì, ilé Jákọ́bù láti inú ènìyàn àjòjì èdè   Júdà wà ní ibi mímọ́, Ísírẹ́lì wà ní ìjọba.     Òkun sì rí i, ó sì wárìrì: Jódáni sì padà sẹ́yìn.   Àwọn òkè ńlá ń fò bí agbo àti òkè kékèké bí ọ̀dọ́ àgùntàn.   Kí ni ó ṣe ọ́, ìwọ òkun, tí ìwọ fi wárìrì? Ìwọ Jódánì, tí ìwọ fi padà sẹ́yìn?   Ẹ̀yin òkè ńlá kí ló dé ti ẹ fi ń fò bí agbo, àti ẹ̀yin òkè kékèké bí ọ̀dọ́ àgùntàn?   Wárìrì, ìwọ ilẹ̀, níwájú  Olúwa ; ní iwájú Ọlọ́run Jákọ́bù   tí ó sọ àpáta di adágún omi, àti òkúta-ìbọn di orísun omi. 