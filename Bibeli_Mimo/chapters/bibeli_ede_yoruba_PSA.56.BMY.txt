Sáàmù 56.  Ṣàánú fún mi, Ọlọ́run, nítorí àwọn ènìyàn ń fi ìgbọ́nára lépa mi; ní gbogbo ọjọ́ ni wọn ń kọjú ìjà sí mi, wọn ń ni mi lára.   Àwọn ọ̀ta mi ń lé mi ní gbogbo ọjọ́ àwọn ènìyàn ń kọjú ìjà sí mi nínú ìgbéraga wọn.   Nígbà tí ẹ̀rù bà ń bàmí, èmi o gbẹ́kẹ̀lé ọ.   Nínú Ọlọ́run èmi yóò máa yìn ọ̀rọ̀ Rẹ nínú Ọlọ́run ni ìgbẹ́kẹ̀lé mi; ẹ̀rù kì yóò bà mí kí ni ẹran-ara lè ṣe sí mi?   Wọn ń yí ọ̀rọ̀ mí ní gbogbo ọjọ́ wọn ń gbèrò nígbà gbogbo láti ṣe mí níbi.   Wọn kó ara wọn jọ, wọ́n ba Wọn ń ṣọ́ ìgbésẹ̀ mi wọn ń làkàkà láti gba ẹ̀mí mi.   Wọ́n ha le mú un jẹ gbé? Ní ìbínú Rẹ, Ọlọ́run, wó àwọn ènìyàn yìí lulẹ̀ Ọlọ́run!   Kọ ẹkún mi sílẹ̀; kó omije mi sí ìgò Rẹ wọ́n kò ha sí nínú ìkọ̀sílẹ̀ Rẹ bí?   Nígbà náà ni àwọn ọ̀tá mi yóò pẹ̀yìndà nígbà tí mo bá pè fún ìrànlọ́wọ́ nípa èyí ní mo mọ̀ pé Ọlọ́run ń bẹ fún mi   Nínú Ọlọ́run, ẹni tí mo yìn ọ̀rọ̀ Rẹ̀ nínú  Olúwa , ẹni tí mo yìn ọ̀rọ̀ Rẹ̀:   Nínú Ọlọ́run ni ìgbẹ́kẹ̀lé mi: ẹ̀rù kì yóò bà mí kí ni ènìyàn le ṣe sí mi?   Mo jẹ́ ẹ̀jẹ́ lábẹ́ Rẹ Ọlọ́run: èmi o mú ìyìn mi wá fún ọ.   Nítorí ìwọ tí gbà mí lọ́wọ́ ikú àti ẹsẹ̀ mi lọ́wọ́ ìṣubú, kí èmí lè máa rìn níwájú Ọlọ́run ní ìmọ́lẹ̀ àwọn alààyè. 