Sáàmù 108.    Ọlọ́run, ọkàn mi dúró ṣinṣin èmi ó máa kọrin, èmi o máa fi ọkàn mi kọrin   Jí ohun èlò orin àti háápù èmi ó jí ní kùtùkùtù   Èmi ó yìn ọ, Ọlọ́run nínú àwọn orílẹ̀ èdè èmi o kọrin Rẹ nínú àwọn ènìyàn   Nítorí tí o tóbi ní àánú Rẹ ju àwọn ọ̀run lọ àti òdodo Rẹ dé àwọ̀sánmọ̀   Gbé ara Rẹ ga, Ọlọ́run, lórí àwọn ọ̀run, àti ògo Rẹ lórí gbogbo ayé.     Gbà wá kí ó sì ràn wá lọ́wọ́, pẹ̀lú ọwọ́ ọ̀tún Rẹ, se igbala, ki o si da mi lóhùn   Ọlọ́run ti sọ̀rọ̀ níbi mímọ́ “Ní ìsẹ́gun ní èmi ó ké Sékémù èmi yóò sì wọ́n ibi gíga Sukobù   Gílíádì ni tèmi, Mánásè ni tèmi Éfuraimù ní ìbòrí mi Júdà ní olófin mi   Móábù si ni ìkòkò ìwàsẹ̀ mi lórí Édómù ní èmi ó bọ́ bàtà mi sí lórí òkè Fílísitínì ni èmi yóò hó ìhó ayọ̀.”   Ta ni yóò mú mi wá sí ìlú olódi Ta ni yóò sìn mi wá sí Édómù   Ìwọ Ọlọ́run há kọ́, ìwọ tí ó ti kọ̀ wá sílẹ̀ Ọlọ́run ìwọ kì yóò bá àwọn jagunjagun wa jáde mọ́.   Fún wa ní ìrànlọ́wọ́ nínú ìpọ́njú nítorí ìrànlọ́wọ́ ènìyàn asán ni   Nípaṣẹ̀ Ọlọ́run ni àwa ó ṣe akin nítorí oun ó tẹ àwọn ọ̀ta wa mọ́lẹ̀. 