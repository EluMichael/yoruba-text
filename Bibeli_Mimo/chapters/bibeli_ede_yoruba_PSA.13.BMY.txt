Sáàmù 13.  Yóò ti pẹ́ tó,  Olúwa ? Ìwọ o ha gbàgbé mi títí láé? yóò tí pẹ́ tó tí ìwọ yóò máa fi ojú Rẹ pamọ́ fún mi?   Yóò ti pẹ́ tó tí èmi ó máa bá èrò mi jà, àti ní ojojúmọ́ ni èmi ń ní ìbànújẹ́ ní ọkàn mi? Yóò ti pẹ́tó tí àwọn ọ̀ta mi yóò máa borí mi?   Wò mí kí o sì dá mi lóhùn,  Olúwa  Ọlọ́run mi. Fi ìmọ́lẹ̀ fún ojú mi, kí èmi ó má sùn oorun ikú;   Ọ̀tá mi wí pé, “Èmi ti ṣẹ́gun Rẹ̀,” àwọn ọ̀ta mi yóò yọ̀ tí mo bá ṣubú.   Ṣùgbọ́n mo gbẹ́kẹ̀lé ìfẹ́ Rẹ tí kì í kùnà; ọkàn mi ń yọ̀ nínú ìgbàlà Rẹ.   Èmi ó kọrin sí  Olúwa , nítorí ó dára sí mi. 