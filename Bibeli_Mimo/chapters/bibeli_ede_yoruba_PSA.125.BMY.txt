Sáàmù 125.  Àwọn tí ó gbẹ́kẹ̀lé  Olúwa  yóò dàbí òkè Síónì, tí a kò lè sí ní ìdí, bí kò ṣe pé ó dúró láéláé   Bí òkè ńlá ti yí Jérúsálẹ́mù ká, bẹ́ẹ̀ ní  Olúwa  yí ènìyàn ká láti ìsinsìnyí lọ àti títí láéláé.   Nítorí tí ọ̀pá àwọn ènìyàn búburú kì yóò bà lé ìpín àwọn olódodo; kí àwọn olódodo kí o máa ba fi ọwọ́ wọn lé ẹ̀ṣẹ̀.     Olúwa  ṣe rere fún àwọn ẹni rere, àti fún àwọn tí àyà wọn dúró ṣinṣin.   Bí ó ṣe ti irú àwọn tí wọn yà sí ipa ọ̀nà wíwọ́ wọn;   Olúwa  yóò jẹ́ kí wọn lọ pẹ̀lú àwọn oníṣẹ́ ẹ̀ṣẹ̀. Ṣùgbọ́n àlàáfíà yóò wà lórí Ísírẹ́lì. 