Sáàmù 110.      Olúwa  sọ fún  Olúwa  mi, pé ìwọ jòkòó ní ọwọ́ ọ̀tún mi, títí èmi yóò fi sọ àwọn ọ̀tá Rẹ̀ di àpótí ìtisẹ̀ Rẹ     Olúwa  yóò na ọ̀pá agbára Rẹ̀ láti Síónì wá, ìwọ jọba láàrin àwọn ọ̀tá Rẹ.   Àwọn ènìyàn Rẹ jẹ́ ọ̀rẹ́ àtinúwá ní ọjọ́ ìjáde ogun Rẹ, nínú ẹwà mímọ́, láti inú òwúrọ̀ wá ìwọ ni ìrì ẹwà Rẹ.       Olúwa  ti búra, kò sí ní yí ọkàn padà pé, ìwọ ní àlúfà títí láé, titẹ̀ àpẹẹrẹ Melekisédékì.     Olúwa  ní ọwọ́ ọ̀tún Rẹ̀ ni yóò lu àwọn ọba bolẹ̀ ni ọjọ́ ìbínú Rẹ̀   Yóò ṣe ìdájọ́ láàrin kènfèrí, yóò kún ibùgbé wọn pẹ̀lú òkú ara; yóò fọ́n àwọn olórí ká sí orí ilẹ̀ ayé tí ó gbòòrò.   Yóò mú nínú òdò ṣíṣàn ní ọ̀nà: nítorí náà ni yóò ṣe gbe orí sókè. 