Sáàmù 137.  Ní ẹ̀bá odò Bábílónì, níbẹ̀ ní àwa gbé jókòó àwa sì sunkún nígbà tí àwa rántí Síónì.   Àwa fi dùùrù wa kọ́ sí orí igi wílóò, tí ó wà láàrin Rẹ̀.   Nítorí pé níbẹ̀ ní àwọn tí ó kó wa ní ìgbékùn bèèrè orin lọ́wọ́ wá, àti àwọn tí ó ni wá lára bèèrè ìdárayá wí pé; ẹ kọ orin Síónì kan fún wa.   Àwa o ti ṣe kọ orin   Olúwa  ni ilẹ̀ àjèjì   Jérúsálẹ́mù, bí èmi bá gbàgbé Rẹ jẹ́ kí ọwọ́ ọ̀tún mi kí ó gbàgbé ìlò Rẹ.   Bí èmi kò bá rántí Rẹ, jẹ́ kí ahọ́n mi kí ó lẹ̀ mọ́ èrìgì mi; bí èmi kò bá fi Jérúsálẹ́mù ṣáájú olórí ayọ̀ mi gbogbo.     Olúwa  rántí ọjọ́ Jérúsálẹ́mù, lára àwọn ọmọ Édómù, àwọn ẹni tí ń wí pé, wó o palẹ̀, wó o palẹ̀ de ìpílẹ̀ Rẹ̀!   Ìwọ, ọmọbìnrin Bábílónì, ẹni tí a o parun; ìbùkún ní fún ẹni tí ó san án fún ọ bí ìwọ ti rò sí wa.   Ìbùkún ní fún ẹni tí ó mú tí ó sì fi ọmọ wẹ́wẹ́ Rẹ̀ ṣán òkúta. 