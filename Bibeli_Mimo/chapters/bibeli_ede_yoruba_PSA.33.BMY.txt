Sáàmù 33.  Ẹyọ̀ nínú  Olúwa , ẹ̀yin olódodo ìyín si yẹ fún ẹnidídúró ṣinṣin.   Ẹyin  Olúwa  pẹ̀lú dùùrù; ẹ máa fi ohun èlò olókùn mẹ́wàá kọrin sí i.   Ẹ kọ orin tuntun sí i; ẹ máa fi ọgbọọgbọ́n lu ohun èlò orin síi, pẹ̀lú ariwo ńlá.   Nítorí pé ọ̀rọ̀  Olúwa  dúró ṣinṣin, gbogbo iṣẹ́ Rẹ̀ ni à ń ṣe nínú òtítọ́.   Ó fẹ́ òtítọ́ àti ìdájọ; ilé ayé kún fún ìdúró ṣinṣin àti àánú  Olúwa .   Nípaṣẹ̀ ọ̀rọ̀  Olúwa  ni a ṣe dá àwọn ọ̀run, àti gbogbo àwọn ẹgbẹ́ ogun wọn nípa ìmísí ẹnu Rẹ̀.   Ó kó àwọn omi òkun jọ gẹ́gẹ́ bí èyí tí ó wà nínú ìgò; ó sì fi ibú sí ilé ìṣúra gbogbo.   Jẹ́ kí gbogbo ayé kí ó bẹ̀rù  Olúwa : jẹ́ kí gbogbo àwọn olùgbé ayé kí ó wà nínú ìbẹ̀rù Rẹ̀.   Nítorí tí ó sọ̀rọ̀, ó sì ti rí bẹ́ẹ̀; ó pàṣẹ ó sì dúró ṣinṣin.     Olúwa  ti mú ìmọ̀ràn àwọn orílẹ̀ èdè wá sí asán; ó sì mú àrékérekè àwọn ènìyàn di ṣíṣákìí.   Ìgbìmọ̀  Olúwa  dúró títí ayérayé, àní ìrò inú Rẹ̀ láti ìrandíran ni.   Ìbùkún ni fún orílẹ̀ èdè náà Ọlọ́run ẹni tí  Olúwa  jẹ́ tirẹ̀, àti àwọn ènìyàn náà tí ó ti yàn ṣe ìní Rẹ̀.     Olúwa  wò láti ọ̀run wá; Ó sì rí gbogbo ìran ènìyàn.   Níbi tí ó ti jókòó lóríi ìtẹ́ Ó wo gbogbo àwọn olùgbé ayé   ẹni tí ó ṣe àyà wọn bákan náà, ó sì kíyèsí ìṣe wọn.   A kò gba ọba kan là nípaṣẹ̀ ọ̀pọ̀lọpọ̀ àwọn ọmọ ogun; kò sì sí jagunjagun tí a gbà sílẹ̀ nípa agbára ńlá Rẹ̀.   Ohun asán ni ẹṣin fún ìsẹ́gun; bẹ́ẹ̀ ni kì yóò fi agbára ńlá Rẹ̀ gba ni sílẹ̀.   Wòó ojú  Olúwa  wà lára àwọn tí ó bẹ̀rù Rẹ̀, àti lára àwọn tí ó ní ìrètí nínú ìfẹ Rẹ̀ tí ó dúró ṣinṣin,   Láti gba ọkàn wọn kúrò lọ́wọ́ ikú àti láti pa wọ́n mọ́ láàyè lọ́wọ́ ìyàn.   Ọkàn wa dúró de  Olúwa ; òun ni ìrànlọ́wọ́ wa àti aṣà wa.   Ọkàn wa yọ̀ nínú Rẹ̀, nítorí pé, àwa gba orúkọ mímọ́ Rẹ̀ gbọ́   Kí àánú Rẹ,  Olúwa , kí ó wà lára wa, àní gẹ́gẹ́ bí àwa ti ń ṣe ìrètí nínú Rẹ. 