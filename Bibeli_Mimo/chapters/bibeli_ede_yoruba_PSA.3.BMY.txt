Sáàmù 3.Àdúrà Dáfídì Nígbà Tí ó Ṣá Fún Ọmọ Rẹ̀ Ábúsálómù     Olúwa , báwo ni àwọn ọ̀ta mi ṣe pọ̀ tó! Báwo ni àwọn ti ó dìde sí mi ṣe pọ̀ tó!   Ọ̀pọ̀lọpọ̀ ni ó ń sọ ní ti tèmi, pé “Ọlọ́run kò ní gbà á là.”   Ṣùgbọ́n ìwọ ni àṣà yí mi ká,  Olúwa ; iwọ fi ogo fún mi, ìwọ sì gbé orí mi sókè.     Olúwa  ni mo kígbe sókè sí, ó sì dá mi lóhùn láti orí òkè mímọ́ Rẹ̀ wá.   Èmi dúbùú lẹ̀, mo sì sùn; mo sì tún padà jí, nítorí  Olúwa  ni ó ń gbé mi ró.   Èmi kì yóò bẹ̀rù ẹgbẹgbẹ̀rún ènìyàn tí wọ́n rọ̀gbà yí mi ká.   Dìde,  Olúwa ! Gbà mí, Ọlọ́run mi! Lu gbogbo àwọn ọ̀ta mi ní àgbọ̀n; kí o sì ká eyín àwọn ènìyàn búburú.   Láti ọ̀dọ̀  Olúwa  ni ìgbàlà ti wá. Kí ìbùkún Rẹ̀ wà lóri àwọn ènìyàn Rẹ̀.  Sela  