Sáàmù 149.  Ẹ fi ìyìn  Olúwa . Ẹ kọrin titun sí  Olúwa . Ẹ yìn ín ní àwùjọ àwọn ènìyàn mímọ́   Jẹ́ kí Ísírẹ́lì kí ó ní inú dídùn sí ẹni tí ó dá a jẹ́ kí àwọn ọmọ Síónì kí ó ní ayọ̀ nínú ọba wọn.   Jẹ́ kí wọn kí ó fi ijó yin orúkọ Rẹ̀ jẹ́ kí wọn kí ó fi ohun èlò orin kọrin ìyìn sí i.   Nítorí  Olúwa  ní inú dídùn sí àwọn ènìyàn Rẹ̀ ó fi ìgbàlà dé àwọn onírẹ̀lẹ̀ ládé   Jẹ́ kí àwọn ènìyàn mímọ́ kí ó yọ̀ nínú ọlá Rẹ̀ kí wọn kí ó máa kọrin fún ayọ̀ ní orí ibùsùn wọn.   Kí ìyìn Ọlọ́run kí ó wà ní ẹnu wọn àti idà olójú méjì ní ọ́wọ́ wọn.   Láti gba ẹ̀san lára àwọn orílẹ̀ èdè, àti ìjìyà lára àwọn ènìyàn,   Láti fi ẹ̀wọ̀n de àwọn ọba wọn àti láti fi ṣẹ́kẹ́ṣẹkẹ̀ irin de àwọn ọlọ́lá wọn.   Láti ṣe ìdájọ́ tí àkọsílẹ̀ Rẹ̀ sí wọn èyí ni ògo àwọn ènìyàn mímọ́ Rẹ̀. Ẹ fi ìyìn fún  Olúwa . 