Sáàmù 60.  Ìwọ tí kọ̀ wá sílẹ̀, Ọlọ́run, ìwọ ti tú wa ká ìwọ ti bínú nísìnsín yìí, tún ara Rẹ yípadà sí wá.   Ìwọ ti mú ilẹ̀ wárìrì, ìwọ ti fọ́ ọ; mú fífọ́ Rẹ̀ bọ̀ sípò, nítorí tí ó mi.   Ìwọ ti fi ìgbà ewu hàn àwọn ènìyàn Rẹ; Ìwọ fún wa ní wáìnì tí ó máa ń ta wa gbọ́n-ọ́ngbọ́n-ọ́n.   Àwọn tí ó bẹ̀rù Rẹ̀ ní ìwọ fi ọ̀págun fún kí a lè fíhàn nítorí òtítọ́.  Sela     Fi ọwọ́ ọ̀tún Rẹ̀ gbà wá kí ó sì ràn wá lọ́wọ́, kí a lè gba àwọn tí o fẹ́ là.   Ọlọ́run ti sọ̀rọ̀ láti ibi mímọ́ Rẹ̀: “Ní ayọ̀, èmi ó pín ṣèkémù jáde èmi o sì wọ̀n àfonífojì ṣúkótù.   Tèmi ni Gílíádì, tèmi sì ni Mánásè; Éfúráímù ni àsìbórì mi, Júdà sì ní ọ̀pá àṣẹ mi.   Móábù ní ìkòkò ìwẹsẹ̀ mi, lórí Édómù ní mo bọ́ bàtà mi sí; lórí fìlísitinì ni mo kígbe ayọ̀.”   Ta ni yóò mú mi wá sí ìlú olódi nì? Ta ni yóò tọ́ mí lọ sí Édómù?   Kí ha ń ṣe ìwọ, Ọlọ́run, tí ó ti kọ̀ wá sílẹ̀ tí o kò sì bá ogun wa jáde mọ́?   Fún wa ní ìrànlọ́wọ́ lórí àwọn ọ̀tá, nítorí asán ní ìrànlọ́wọ́ ènìyàn.   Nípa Ọlọ́run ni a ó ní ìṣẹ́gun, yóò sì tẹ̀ àwọn ọ̀tá wa mọ́lẹ̀. 