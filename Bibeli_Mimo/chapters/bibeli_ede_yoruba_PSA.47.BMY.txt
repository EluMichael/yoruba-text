Sáàmù 47.  Ẹ pàtẹ́wọ́, gbogbo ẹ̀yin ènìyàn ẹ hó sí Ọlọ́run pẹ̀lú orin ayọ̀ tó rinlẹ̀   Báwo ni  Olúwa  ọ̀gá ògo ti ni ẹ̀rù tó ọba ńlá lórí gbogbo ayé   Ó ṣẹ́ àwọn orílẹ̀ èdè lábẹ́ wa àwọn ènìyàn lábẹ́ ẹsẹ̀ wa   Ó mú ilẹ̀ ìní wa fún wa ọlá Jákọ́bù, ẹni tí ó fẹ́ wa   Ọlọ́run tó gòkè lọ tí òun tayọ̀   Olúwa  ti òun ti àriwo ipè   Ẹ kọrin ìyìn sí Ọlọ́run, Ẹ kọrin ìyìn Ẹ kọrin ìyìn sí ọba wa, Ẹ kọrin ìyìn!   Nítorí Ọlọ́run ni ọba gbogbo ayé ẹ kọrin ìyìn pẹ̀lú Sáàmù!   Ọlọ́run jọba lórí gbogbo ayé; Ọlọ́run jókòó lórí ìtẹ́ ìwà mímọ́ Rẹ̀   Àwọn aládé ayé kó ara wọn jọ gẹ́gẹ́ bí ènìyàn Ọlọ́run Ábúráhámù nítorí asà ayé ti Ọlọ́run ni òun ni ó ga jùlọ. 