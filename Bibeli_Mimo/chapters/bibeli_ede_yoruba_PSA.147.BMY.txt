Sáàmù 147.  Ẹ fi ìyìn fún  Olúwa  nítorí ohun rere láti máa kọrin ìyìn sí Ọlọ́run wa, ó yẹ láti kọrin ìyìn síi.     Olúwa  kọ́ Jérúsálẹ́mù; O ko àwọn Ísírẹ́lì tí a lé sọnù jọ.   Ó wo àwọn tí ọkàn wọ́n bajẹ́ sàn ó sì di ọgbẹ́ wọn.   Ó ka iye àwọn ìràwọ̀ ó sì pe ọ̀kọ̀ọkan wọn ní orúkọ   Títóbi ní  Olúwa  wa ó sì pọ̀ ní agbára òye Rẹ̀ kò sì ní òpin.     Olúwa  wa pẹ̀lú àwọn onírẹ̀lẹ̀ bẹ́ẹ̀ ni ó Rẹ̀ àwọn ènìyàn búburú sílẹ̀.   Fi ọpẹ́ kọrin sí  Olúwa fi ohun èlò orin olókùn yin Ọlọ́run.   Ó fi ìkuukù bo àwọ sánmọ̀ ó rọ òjò sí orílẹ̀ ayé ó mú kí koríko hù lórí àwọn òkè   Ó pèṣè oúnjẹ fún àwọn ẹranko àti fún awọn ọmọ àdàbà ní ìgbà tí wọ́n bá ń ké.   Òun kò ní inú dídùn nínú agbára ẹsin bẹ́ẹ̀ ni Òun kò ní ayọ̀ sí ẹ̀ṣẹ̀ ọkùnrin     Olúwa  ní ayọ̀ nínú àwọn tí ó bẹ̀rù Rẹ̀, sí àwọn tí ó ní ìrètí nínú àánú Rẹ̀.   Yin  Olúwa , ìwọ Jérúsálẹ́mù yin Ọlọ́run Rẹ̀, ìwọ Síónì.   Nítorí tí ó ti mú ọ̀pá ìdábùú ìbodè Rẹ̀ lágbára; Òun sì ti bùkún fún àwọn ọmọ Rẹ̀ nínú Rẹ   Òun jẹ́ kí àlàáfíà wà ní àwọn ẹnu ibodè Rẹ̀ òun sì fi jéró dáradára tẹ́ ọ lọ́rùn.   Òun sì rán àṣẹ Rẹ̀ sí ayé ọ̀rọ̀ Rẹ̀ sáré tete.   Ó fi sino fún ni bi irun àgùntàn ó sì fọ́n ìrì idídì ká bí eérú   Ó rọ òjò yìnyín Rẹ̀ bí òkúta wẹ́wẹ́ ta ni ó lè dúró níwájú òtútù Rẹ̀   Ó rán ọ̀rọ̀ Rẹ̀ jáde ó sì mú wọn yọ̀ ó mú kí afẹ́fẹ́ Rẹ̀ fẹ́ ó sì mú odò Rẹ̀ sàn.   Ó sọ ọ̀rọ̀ Rẹ̀ di mímọ̀ fún Jákọ́bù àwọn òfin àti ìlànà Rẹ̀ fún Ísírẹ́lì   Òun kó tí ṣe irú èyí sí orílẹ̀ èdè kan rí, Bí ó ṣe ti ìdájọ́ Rẹ̀ wọn ko mọ òfin Rẹ̀. Ẹ fi ìyìn fún  Olúwa . 