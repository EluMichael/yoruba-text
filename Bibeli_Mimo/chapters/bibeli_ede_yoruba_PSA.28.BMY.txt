Sáàmù 28.  Ìwọ  Olúwa , mo képe àpáta mi; Má ṣe kọ eti dídi sí mi. Tí ìwọ bá dákẹ́ sí mi, èmí yóò dàbí àwọn tí ó lọ sí ọ̀gbun.   Gbọ́ ohùn ẹ̀bẹ̀ mi fún àánú, bí mo ṣe ń ké pé ọ́ fún ìràn lọ́wọ́, bí mo ṣe gbé àwọn ọwọ́ mi sókè sí ibi mímọ́ Rẹ jùlọ.   Má ṣe fà mí lọ pẹ̀lú ènìyàn búburú àti, pẹ̀lú àwọn oníṣẹ́ ẹ̀ṣẹ̀, tí ń sọ̀rọ̀ àlàáfíà sí aládùúgbò wọn ṣùgbọ́n tí ìwà ìkà ń bẹ nínú wọn.   Ṣan ẹ̀ṣan wọn gẹ́gẹ́ bí isẹ́ wọn àti fún iṣẹ́ ibi wọn; gba ẹ̀san wọn gẹ́gẹ́ bí iṣẹ́ ọwọ́ wọn; kí o sì san ẹ̀ṣan wọn bí ó ti tọ́.   Nítorí pé wọn kò ka iṣẹ́  Olúwa  sí, tàbí àwọn isẹ́ ọwọ́ Rẹ̀ òun ó rún wọn wọlẹ̀ kò sì ní tún wọn kọ́ mọ́.   Alábùkún fún ni  Olúwa ! Nítorí pé ó ti gbọ́ ohùn ẹ̀bẹ̀ mi.     Olúwa  ni agbára mi àti aṣà mi; nínú Rẹ̀ ni mo gbẹ́kẹ̀lé; àní, ó sì ràn mí lọ́wọ́. ọkàn mi sì gbé sókè fún ayọ̀ àni pẹ̀lú orin mi mo fi ọpẹ́ fún un.     Olúwa  ni agbára àwọn ènìyàn Rẹ̀ òun ni odi ìgbàlà àwọn àyànfẹ́ẹ Rẹ̀.   Ìwọ gba àwọn ènìyàn Rẹ là, kí o sì bùkún àwọn ajogún Rẹ; di olùsọ́ àgùntàn wọn, kí o sì gbé wọn lékè títí ayérayé. 