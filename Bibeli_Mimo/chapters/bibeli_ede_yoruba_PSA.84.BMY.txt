Sáàmù 84.  Ibùgbé Rẹ̀ ti lẹ́wà tó,   Olúwa  Olódùmarè!   Ọkàn mí ń fà nítòótọ́ ó tilẹ̀ pòùngbẹ fún àgbàlá  Olúwa àyà mi àti ara mi ń kọrin ayọ̀ sí Ọlọ́run alààyè.   Nítòotọ́ ologóṣẹ ri ilé, ẹyẹ alápáǹdẹ̀dẹ̀ tẹ́ ìtẹ́ fún ara r, níbi tí yóò máa pá ọmọ Rẹ̀ mọ́ sí: ibùgbé ní tòsí pẹpẹ Rẹ,   Olúwa  àwọn ọmọ-ogun, ọba mí àti Ọlọ́run mi.   Ìbùkún ní fún àwọn tí ó ń gbé inú ilé Rẹ; wọn o máa yìn ọ́ títí láé.   Ìbùkún ní fún àwọn tí agbára wọn wà nínú Rẹ àwọn tí wọ́n gbé ọkàn lé bíbẹ ibi mímọ́ wò.   Àwọn tí ń la àfonífojì omije lọ wọn sọ ọ́ di kànga àkọ́rọ̀ òjò sì fi ìbùkún bò ó;   Wọ́n ń lọ láti ipa dé ipá títí tí ọ̀kọ̀kan fi farahàn níwájú Ọlọ́run ní Síónì.   Gbọ́ àdúrà mi,  Olúwa  Ọlọ́run Alágbára; tẹ́tí sí mi, Ọlọ́run Jákọ́bù.   Wo àsà wa, Ọlọ́run; fi ojú àánú wò àwọn ẹni àmì òroro Rẹ.   Dídára ní ọjọ́ kan ní ààfin Rẹ ju ẹgbẹ̀rún ọjọ́ lọ; èmi o kúkú máa ṣe aṣọ́nà nínú ilé Ọlọ́run mi ju láti gbé ní àgọ́ àwọn ènìyàn búburú.   Nítorí  Olúwa  Ọlọ́run jẹ́ òòrun àti àṣà;   Olúwa  fúnni ní ojúrere àti ọlá; kò sí ohun rere kan tí yóò fàsẹ́yìn dádúró fún àwọn tí o rin ní aílábùkù.     Olúwa  àwọn ọmọ-ogun, ìbùkún ni fún ọkùnrin náà tí ó gbẹ́kẹ̀lé ọ. 