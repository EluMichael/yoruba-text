Sáàmù 97.    Olúwa  jọba, jẹ́ kí ayé kí o yọ̀ jẹ́ kí inú ọ̀pọ̀lọpọ̀ erékùṣù kí ó dùn   Ojú ọ̀run àti òkùnkùn yí ká òdodo àti ìdájọ́ ni ó ṣe ìpilẹ̀ṣẹ̀ ìtẹ́ Rẹ̀.   Iná ń jó níwájú Rẹ̀. O sì ń jó àwọn ọ̀ta Rẹ̀ yíká kiri   Ìmọ́lẹ̀ Rẹ̀ tàn ó sí kárí ayé ayé rí i ó sì wárìrì   Òkè gíga yọ́ gẹ́gẹ́ bí ìda níwájú  Olúwa , níwájú  Olúwa  gbogbo ayé.   Àwọn ọ̀run ròyìn òdodo Rẹ̀, gbogbo ènìyàn sì rí ògo Rẹ̀.     Gbogbo àwọn tí ń sin òrìṣà ni ojú yóò ti, àwọn ti n fi ère ṣe àfẹ́rí ara wọn Ẹsìn ín, ẹ̀yin òrìṣà;   Síónì gbọ́, inú Rẹ̀ sì dùn ìnú àwọn ilé Júdà sì dùn Nítorí ìdájọ́ Rẹ,  Olúwa   Nítorí pé ìwọ,  Olúwa , ní ó ga ju gbogbo ayé lọ ìwọ ni ó ga ju gbogbo òrìsà lọ.   Jẹ kí gbogbo àwọn tí ó fẹ́   Olúwa , kórira ibi, ó pa ọkan àwọn ènìyàn mímọ́ Rẹ̀ mọ́ ó gbà wọ́n ní ọwọ́ àwọn ènìyàn búburú.   Ìmọ́lẹ̀ tàn sórí àwọn olódodo àti ayọ̀ nínú àlàyé ọkàn   Ẹ yọ̀ nínú  Olúwa , ẹ̀yin tí ẹ jẹ́ olódodo, kí ẹ sì yin orúkọ Rẹ̀ mímọ́. 