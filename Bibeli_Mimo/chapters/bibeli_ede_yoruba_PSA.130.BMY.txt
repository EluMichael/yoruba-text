Sáàmù 130.  Láti inú ibú wá ní èmi ń képè ọ  Olúwa     Olúwa , gbóhùn mi, jẹ́ kí etí Rẹ̀ kí o tẹ́ sílẹ̀ sí ohùn ẹ̀bẹ̀ mi.       Olúwa , ìbáṣe pé kí ìwọ kí o máa ṣàmì ẹ̀ṣẹ̀,   Olúwa , tà ni ìbá dúró.   Nítorí ìdàríjìn wà lọ́dọ̀ Rẹ, kí a lè máa bẹ̀rù Rẹ.   Èmi dúró de  Olúwa , ọkàn mi dúró, àti nínú ọ̀rọ̀ Rẹ ni èmi ń ṣe ìrètí   Ọkàn mi dúró de  Olúwa , ju àwọn tí ń ṣọ́nà òwúrọ̀ lọ, àní ju àwọn ti ń ṣọ́nà òwúrọ̀ lọ.   Ísírẹ́lì, ìwọ ní ìrètí ní ti  Olúwa : nítorí pé lọ́dọ̀  Olúwa  ni àánú wà, àti lọ́dọ̀ Rẹ̀ ní ọ̀pọ̀lọpọ̀ ìdáńdè wà.   Òun ó sì dá Ísírẹ́lì ní ìdè kúrò nínú ẹ̀ṣẹ̀ Rẹ̀ gbogbo. 