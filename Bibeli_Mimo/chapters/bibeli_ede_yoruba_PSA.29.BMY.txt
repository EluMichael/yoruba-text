Sáàmù 29.  Ẹ fi fún  Olúwa , ẹ̀yin ìran ọ̀run, Ẹ fi fún  Olúwa , ògo àti agbára.   Fi fún  Olúwa , àní ògo orúkọ Rẹ̀; sin  Olúwa  nínú ẹwà ìwà mímọ́.   Ohùn  Olúwa  ré àwọn omi kọjá; Ọlọ́run ògo sán àrá,   Olúwa  náà, alágbára ń bẹ lóríi omi púpọ̀.   Ohùn  Olúwa  ní agbára; ohùn  Olúwa  kún fún ọláńlá.   Ohùn  Olúwa  fọ́ igi kédárì;   Olúwa  náà ló fọ́ igi kédárì Lébánónì.   Ó mú Lébánónì fo bí i ọmọ màlúù, àti Síríónì bí ọmọ àgbáǹréré.   Ohùn  Olúwa  ń ya bí ọwọ́ iná mọ̀nà   Ohùn  Olúwa  ń mi ihà.   Olúwa  mi ihà Kádéṣì.   Ohùn  Olúwa  ní ó lọ igi óákù, ó n mú abo àgbọ̀rín bí ó sì bọ́ igi igbó sí ìhòòhò. àti nínú tẹ́ḿpìlì Rẹ̀ gbogbo ohùn wí pé “Ògo!”     Olúwa  jókòó, Ó sì jọba lórí ìṣàn omi;   Olúwa  jókòó lórí ìtẹ́ gẹ́gẹ́ bí ọba títí láéláé.   Kí  Olúwa  fi agbára fún àwọn ènìyàn Rẹ̀; bùkún àwọn ènìyàn Rẹ̀ pẹ̀lú àlàáfíà. 