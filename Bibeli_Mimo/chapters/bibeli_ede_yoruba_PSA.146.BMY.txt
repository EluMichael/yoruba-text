Sáàmù 146.  Ẹ fi ìyìn fún  Olúwa , fi ìyìn fún  Olúwa , ìwọ ọkàn mi   Èmi yóò yin  Olúwa  ní gbogbo ayé mi èmi yóò kọrin ìyìn sí Ọlọ́run, níwọ̀n ìgbà tí mo bá wà láàyè.   Ẹ má ṣe ní ìgbẹkẹ̀lé nínú àwọn ọmọ aládé, àní, ọmọ ènìyàn, lọ́wọ́ ẹni tí kò sí ìrànlọ́wọ́.   Ẹ̀mí Rẹ jáde lọ, ó padà sí erùpẹ̀ Rẹ̀: Ní ọjọ́ náà gan, èrò wọn yóò di òfo:   Ìbùkún ni fún ẹni tí Ọlọ́run Jákọ́bù ń ṣe ìrànlọ́wọ́ Rẹ̀ tí ìrètí Rẹ̀ wà nínú  Olúwa  Ọlọ́run Rẹ̀,   Ẹni tí ó dá ọ̀run òun ayé òkun àti ohun gbogbo tí ń bẹ nínú wọn   Olúwa , tí ó pa òtítọ́ mọ́ títí láéláé   Ẹni tí ń ṣe ìdájọ́ àwọn tí a ni lára tí ó fi oúnjẹ fún àwọn tí ebi ń pa   Olúwa , tú àwọn oǹdè sílẹ̀ (ẹlẹ́wọ̀n)     Olúwa  mú àwọn afọ́jú ríran   Olúwa , gbé àwọn tí a Rẹ̀ sílẹ̀ ga   Olúwa  fẹ́ràn àwọn olódodo.     Olúwa  ń dá ààbò bo àwọn àlejò ó sì ń dá àwọn aláìní baba àti opó sí ṣùgbọ́n ó ba ọ̀nà àwọn ènìyàn búburú jẹ́.     Olúwa  jọba títí láé Ọlọ́run Rẹ, ìwọ Síónì, àti fún gbogbo ìran, Ẹ fi ìyìn fún  Olúwa . 