Sáàmù 54.  Gbà mí, Ọlọ́run nípa orúkọ Rẹ: dá mi láre nípa agbára Rẹ.   Gbọ́ àdúrà mi, Ọlọ́run; fi etí sí ọ̀rọ̀ ẹnu mi.   Àwọn àlejò ń dìde sí mí. Àwọn aláìláàánú ènìyàn ń wá ayé mi àwọn ẹni tí kò ka Ọlọ́run sí ní ojú wọn.   Kíyèsí i Ọlọ́run ni Olùrànlọ́wọ́ mi;   Olúwa  ní ẹni tí ó mú mi dúró, pa wọ́n run nínú òtítọ́ Rẹ.   Jẹ́ kí ibi padà sẹ́yìn sí àwọn tí ń sọ̀rọ̀ ìbàjẹ́ sí mi; pa wọ́n run nínú òtítọ́ Rẹ.   Èmí yóò rú ẹbọ àtinúwá sí ọ èmi yóò yin orúkọ Rẹ,  Olúwa , nítorí tí ó dára.   Nítorí tí ó yọ mí kúrò nínú ibi gbogbo ojú mi ti wo ìborí lórí ọ̀ta mi. 