Orin Ìyìn.  Ní ọjọ́ náà ìwọ ó wí pé: “Èmi ó yìn ọ́,  Olúwa . Bí ó tilẹ̀ jẹ́ wí pé ò ti bínú sí mi ìbínú rẹ ti yí kúrò níbẹ̀ ìwọ sì ti tù mí nínú.   Nítòótọ́ Ọlọ́run ni ìgbàlà mi, Èmi yóò gbẹ́kẹ̀lé e èmi kì yóò bẹ̀rù.   Olúwa ,  Olúwa  náà ni agbára à mi àti orin ìn mi, òun ti di ìgbàlà mi.”   Pẹ̀lú ayọ̀ ni ìwọ yóò máa pọn omi láti inú un kànga ìgbàlà.   Ní ọjọ́ náà, ìwọ yóò wí pé: “Fi ọpẹ́ fún  Olúwa , ké pe orúkọ rẹ̀, Jẹ́ kí ó di mímọ̀ láàrin àwọn orílẹ̀ èdè, ohun tí ó ti ṣe kí o sì kéde pé a ti gbé orúkọ rẹ̀ ga.   Kọ orin sí  Olúwa , nítorí ó ti ṣe ohun tí ó lógo, jẹ́ kí èyí di mímọ̀ fún gbogbo ayé.   Kígbe ṣókè kí o sì kọrin fún ayọ̀, ẹ̀yin ènìyàn Ṣíhónì, nítorí títóbi ni ẹni mímọ́ kanṣoṣo ti Ísírẹ́lì láàrin yín.” 