Sáàmù 93.    Olúwa  ń jọba, ọlá ńlá ní ó wọ̀ ní aṣọ; ọlá ńlá ni  Olúwa  wọ̀ ní aṣọ àti ìhàmọ́ra Rẹ̀ pẹ̀lú agbára. Ó fi ìdí ayé múlẹ̀; kò sì le è yí.   Ìjọba Rẹ̀ wà láti ọjọ́ pípẹ́; ìwọ wà títí ayé raye.   A ti gbé òkun sókè,  Olúwa , òkun ti gbé ohùn wọn sókè; òkun ti gbé rírú omi wọn sókè.   Ó ni ògo ju àrá omi ńlá lọ, ó ni ògo ju òkun rírú lọ   Olúwa  ga ní ògo.   Ẹ̀rí Rẹ̀ dúró ṣinṣin; ìwà mímọ́ ni ó fi ṣe ilé Rẹ̀ lọ́sọ̀ọ́ fún ọjọ́ àìlópin,  Olúwa . 